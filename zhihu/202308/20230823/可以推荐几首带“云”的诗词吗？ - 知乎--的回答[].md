----------------------------------------
## 本答案原始链接: https://www.zhihu.com/question/618621525/answer/
### 大概简介: 
----------------------------------------
01、

《云》

杜甫

龙似瞿唐会，江依白帝深。

终年常起峡，每夜必通林。

收获辞霜渚，分明在夕岑。

高斋非一处，秀气豁烦襟。

----------------------------------------

02、

《云》

杜牧

东西那有碍，出处岂虚心。

晓入洞庭阔，暮归巫峡深。

渡江随鸟影，拥树隔猿吟。

莫隐高唐去，枯苗待作霖。

----------------------------------------

03、

《春云》

邓倚

摇曳自西东，依林又逐风。

势移青道里，影泛绿波中。

夕霁方明日，朝阳复蔽空。

度关随去马，出塞引归鸿。

色任寒暄变，光将远近同。

为霖如见用，还得助成功。

----------------------------------------

04、

《咏云》

董思恭

帝乡白云起，飞盖上天衢。

带月绮罗映，从风枝叶敷。

参差过层阁，倏忽下苍梧。

因风望既远，安得久踟蹰。

----------------------------------------

05、

《夏云》

曹松

势能成岳仞，顷刻长崔嵬。

暝鸟飞不到，野风吹得开。

一天分万态，立地看忘回。

欲结暑宵雨，先闻江上雷。

----------------------------------------

06、

《立春日晓望三素云》

陈师穆

晴晓初春日，高心望素云。

彩光浮玉辇，紫气隐元君。

缥缈中天去，逍遥上界分。

鸾骖攀不及，仙吹远难闻。

礼候于斯睹，明循在解纷。

人归悬想处，霞色自氛氲。

----------------------------------------

07、

《赋得云生栋梁间》

陈希烈

一片苍梧意，氤氲生栋梁。

下帘山足暗，开户日添光。

偏使衣裘润，能令枕簟凉。

无心伴行雨，何必梦荆王。

----------------------------------------

08、

《观云篇》

刘禹锡

兴云感阴气，疾足如见机。

晴来意态行，有若功成归。

葱茏含晚景，洁白凝秋晖。

夜深度银汉，漠漠仙人衣。

----------------------------------------

09、

《白云向空尽》

焦郁

白云升远岫，摇曳入晴空。

乘化随舒卷，无心任始终。

欲销仍带日，将断更因风。

势薄飞难定，天高色易穷。

影收元气表，光灭太虚中。

倘若从龙去，还施济物功。

----------------------------------------

10、

《齐梁晴云》

李商隐

缓逐烟波起，如妒柳绵飘。

故临飞阁度，欲入回陂销。

萦歌怜画扇，敞景弄柔条。

更奈天南位，牛渚宿残宵。

----------------------------------------

11、

《山出云》

李绅

杳霭祥云起，飘飏翠岭新。

萦峰开石秀，吐叶间松春。

林静翻空少，山明度岭频。

回崖时掩鹤，幽涧或随人。

姑射朝凝雪，阳台晚伴神。

悠悠九霄上，应坐玉京宾。

----------------------------------------

12、

《赋得含峰云》

李世民

翠楼含晓雾，莲峰带晚云。

玉叶依岩聚，金枝触石分。

横天结阵影，逐吹起罗文。

非得阳台下，空将惑楚君。

----------------------------------------

13、

《孤云》

贯休

将比鹭鸶还恐屈，始思残雪不如多。

清风相引去更远，皎洁孤高奈尔何。

----------------------------------------

14、

《夏云》

李中

如峰形状在西郊，未见从龙上泬寥。

多谢好风吹起后，化为甘雨济田苗。

----------------------------------------

15、

《浮云》

罗隐

溶溶曳曳自舒张，不向苍梧即帝乡。

莫道无心便无事，也曾愁杀楚襄王。

----------------------------------------

16、

《岭上云》

白居易

岭上白云朝未散，田中青麦旱将枯。

自生自灭成何事，能逐东风作雨无？

----------------------------------------

17、

《云》

崔涂

得路直为霖济物，不然闲共鹤忘机。

无端却向阳台畔，长送襄王暮雨归。

----------------------------------------

郭全志® [https://www.zhihu.com/people/guoquanzhi]全语志言® [https://www.zhihu.com/people/quanyuzhiyan]：

文案馆、金句营、语料库。

点赞收藏关注，助写作不迷路。



1、只在此山中,云深不知处。

唐·贾岛《寻隐者不遇》

2、朝辞白帝彩云间，千里江陵一日还。两岸猿声啼不住，轻舟已过万重山。

唐·李白《早发白帝城》

[https://pic1.zhimg.com/50/v2-e584cbb0863300fb090bbd3d838cee84_720w.jpg?source=1940ef5c]

3、黄河远上白云间，一片孤城万仞山。羌笛何须怨杨柳，春风不度玉门关。

唐·王之涣《凉州词二首》

4、远上寒山石径斜，白云深处有人家。停车坐爱枫林晚，霜叶红于二月花。

唐·杜牧《山行》

[https://pic1.zhimg.com/50/v2-3b584cecf0c6c9cde3a0ea2e77b48521_720w.jpg?source=1940ef5c]

5、行到水穷处，坐看云起时。

唐·王维《终南别业》

6、众鸟高飞尽，孤云独去闲。相看两不厌,只有敬亭山。

唐·李白《独坐敬亭山》

[https://pic1.zhimg.com/50/v2-ec60222aa7f794dccbc322671528347e_720w.jpg?source=1940ef5c]

7、桥形通汉上，峰势接云危。

唐·李世民《帝京篇十首》

8、明月出天山,苍茫云海间。

唐·李白《关山月》

[https://pic1.zhimg.com/50/v2-e87f2cc040aca75cd6e641bdac77115b_720w.jpg?source=1940ef5c]

9、瀚海阑干百丈冰，愁云惨淡万里凝。

唐·岑参《白雪歌送武判官归京》

10、千里黄云白日曛，北风吹雁雪纷纷。莫愁前路无知己，天下谁人不识君。

唐·高适《别董大二首》

11、溪云初起日沉阁，山雨欲来风满楼。

唐·许浑《咸阳城栋楼》

12、三十功名尘与土，八千里路云和月。莫等闲，白了少年头，空悲切。

宋·岳飞《满江红》

13、曾经沧海难为水，除却巫山不是云。取次花丛懒回顾，半缘修道半缘君。

唐·元稹《离思五首》

[https://pic1.zhimg.com/50/v2-7500801e9b2d936eb3ce621c5fb7eaee_720w.jpg?source=1940ef5c]

13、月下飞天镜,云生结海楼。

唐·李白《渡荆门送别》

14、不畏浮云遮望眼，自缘身在最高层。

宋·王安石《登飞来峰》

15、黑云压城城欲摧，甲光向日金鳞开。

唐·李贺《雁门太守行》

[https://pic1.zhimg.com/50/v2-3dc818ac97da6cc05f560a0b44c2349c_720w.jpg?source=1940ef5c]

